Na súťaži sa občas stretneš s dlhočizným zadaním, ktorého jedinou úlohou je ťa odstrašiť alebo aspoň zdržať. Väčšinou je veľká časť zadania úplne irelevantná a samotná úloha ľahká, no mnohí riešitelia sa takéhoto zadania zľaknú. Aby sme ťa na takúto situáciu pripravili, dotiahli sme to do úplného extrému. Skús zadanie pochopiť čo najrýchlejšie. Príjemné čítanie.

Jiný svět, jiný den, jiné svítání.

Tiše se zrodil slaboučký náznak jitřního světla.

Několik bilionů trilionů tun superžhavých vybuchujících vodíkových jader se zvolna vyšplhalo nad obzor a nějak se jim podařilo vypadat nepatrně, studeně a mírně vlhce.

Za úsvitu pokaždé nastane moment, kdy světlo pluje a kouzla jsou možná. Stvoření na chvíli zatají dech.

Tajemný okamžik proběhl, jak bylo na Zetě Skůrodravé zvykem, bez zvláštních příhod.

Mlha se držela nad povrchem mokřin. Stromy v močálech jí zešedly, vysoké rákosí se nezřetelně rýsovalo. Visela bez hnutí jako zadržený dech.

Nic se nepohnulo.

Vládlo naprosté ticho.

Slunce se chabě potýkalo s mlhou, pokoušelo se dodat trochu tepla tu, vrhnout něco světla tam, ale bylo mu jasné, že i dnes to zase bude dlouhá, namáhavá cesta oblohou.

Nic se nepohnulo.

A zase ticho.

Nic se nepohnulo.

Ticho.

Nic se nepohnulo.

Na Zetě Skůrodravé celé dny často plynuly právě takhle a tohle měl být další z nich.

O čtrnáct hodin později slunce bez naděje zapadlo za protější obzor s pocitem naprosto marného snažení. Po několika hodinách se znovu objevilo, napřímilo ramena a znovu se vydalo vzhůru po nebi.

Tentokrát se však něco dělo. Matracák se právě setkal s robotem.

"Ahoj, robote," pozdravil vesele matracák.

"Bla," odpověděl robot a pokračoval v tom, co právě dělal, totiž chodil velmi pomalu ve velmi malém kolečku.

Hint. Snažte sa vymyslieť a napísať program, ktorý zaráta každý hľadaný objekt len raz – takýto program zvykne byť k-krát rýchlejší od programu, ktorý zaráta každý objekt k-krát.

"Náladička?" zeptal se matracák.

Robot se zastavil a podíval se na matracáka. Hleděl na něj zkoumavě. Byl to zjevně hodně hloupý matracák. Zíral na robota široce rozevřenýma očima.

Po pauze, jejíž přesnou délku spočítal na deset platných desetinných míst, aby co nejlépe vyjádřila všeobecné opovržení, jež choval ke všemu matracovitému, robot pokračoval ve své pouti pořád dokolečka.

"Mohli bychom si trochu popovídat," nabízel se matracák. "Chtěl bys?"

Byl to vzrostlý matracák, patrně vysoké kvality. Jen velmi málo věcí se dnes doopravdy vyrábí, protože v nekonečně velkém vesmíru, jako je například ten, ve kterém žijeme, většina věcí, jež si člověk dovede představit a spousta takových, jaké by si raději nepředstavoval, někde roste. Nedávno byl objeven les, v němž většina stromů plodí místo ovoce křížové šroubováky. Vegetační cyklus plodu křížového šroubováku je velice zajímavý. Po utržení potřebuje temnou zaprášenou zásuvku, kde může nerušeně ležet celá léta. A pak se náhle jedné noci vylíhne, odhodí tvrdou vnější slupku, která se rozdrolí na prach a vyklube se jako naprosto neidentifikovatelný malý kovový předmět s patkami na obou stranách, jakousi rýhou a otvorem pro šroub. Když ho někdo najde, obvykle bývá vyhozen. Nikdo netuší, k čemu to má být dobré. Příroda ve své nekonečné moudrosti na tom patrně pracuje.

Nikdo také neví, co mají od života očekávat matracáci. Jsou to velká, přátelská, pružinami vyztužená stvoření, která žijí v ústraní v močálech Skůrodravé Zety. Většina z nich je chycena, zabita, usušena, odvezena a pak se na nich spí. Žádnému z nich to zřejmě nevadí a všichni se jmenují Zem.

"Ne," odpověděl Marvin.

"Jmenuju se Zem," nedal se odbýt matracák. "Mohli bychom trochu probrat počasí."

Marvin opět ustal ve svém unaveném, kruhovém plahočení.

"Rosa dnes rozhodně padala s obzvláště nechutným pleskotem," poznamenal. Pokračoval v chůzi, jako by ho tento konverzační výron inspiroval k novým hloubkám melancholie a sklíčenosti. Tvrdošíjně se plahočil dál. Kdyby býval měl zuby, určitě by je v téhle chvíli zatnul.

Jenže je neměl. Tak je nezatnul. Jeho trmácení vyjadřovalo vše.

Matracák flolopoval kolem. To je úkon, jehož jsou schopni pouze živí matracáci v bažinách, což je také důvod, proč tento výraz není běžně užíván. Flolopoval velmi soucitně a přitom vyšplíchával značné množství vody. Vyfoukl do vody několik okouzlujících bublin. Jeho modré a bílé pruhy krátce zazářily v chabém slunečním paprsku, který se náhle a nečekaně dokázal prodrat mlhou, takže se stvoření chviličku dokonce vyhřívalo.

Na vstupe je N bodov s celočíselnými súradnicami. Tvojou úlohou je vypočítať, koľko existuje rôznych konvexných štvoruholníkov, ktorých vrcholy tvoria niektoré štyri z týchto bodov.

Marvin se ploužil dál.

"Řekl bych, že ti něco leží v hlavě," usoudil matracák flupně.

"Víc, než si dokážeš představit " zachmuřil se Marvin. "Mé vlohy pro mentální aktivity všeho druhu jsou stejně bezbřehé jako nekonečné rozlohy samého kosmu. Ovšem až na schopnost prožívat štěstí."

Dup, dup, dusal dál.

"Mou schopnost štěstí bys klidně mohl nacpat do krabičky od sirek a ani bys je nemusel předem vysypat."

Matracák zaglobroval. Totiž vydal zvuk, jaký vydávají živí matracáci žijící v močálech, když jsou hluboce dojati něčí osobní tragédií. Podle Ultrakompletního maximegalonského slovníku veškerých jazyků, které kdy existovaly může tento výraz také vyjadřovat zvuk, jaký vydává Lord High Sanvalvwag z Hollopu, když si uvědomí, že už druhý rok za sebou zapomněl na narozeniny své manželky. Protože však existoval jen jeden Lord tohoto jména, a ten nebyl nikdy ženatý, užívá se toto slovo jen v negativním či spekulativním významu, a stále častěji se ozývají názory, že Ultrakompletní maximegalonský slovník nemá cenu ani oné flotily náklaďáků, na nichž se převáží jeho vydání na mikrofiších. Zvláštní, že ve slovníku chybí výraz "flupně", což znamená jednoduše "na způsob něčeho, co je flupné".

Matracák znovu zaglobroval.

"Cítím v tvých diódách hlubokou sklíčenost," voluloval (chcete-li znát význam slova "volulovat", kupte si v kterémkoliv knihkupectví, kde mají ležáky, pojednání Škůrodravské nářečí třasovisk, anebo si kupte Ultrakompletní maximegalonský slovník, univerzita bude velice ráda, že se ho zbaví a že získá cenná místa na parkovišti) "a to ve mně vyvolává smutek. Měl bys být víc matracovitější. Vedeme klidný život v ústraní v močálech, kde si spokojeně flolopujeme a volulujeme a na mokřavu pohlížíme značně flupně. Některé z nás zabijí, jenomže se všichni jmenujeme Zem, takže nikdy nevíme koho, takže globrování se drží na minimální úrovni. Proč pořád chodíš dokola?"

"Protože mám zaklíněnou nohu," odpověděl Marvin prostě.




Vstup

V prvom riadku je počet bodov N (0 <= N <= 70). V každom z nasledujúcich N riadkov sú súradnice jedného bodu. Všetky súradnice ležia v rozmedzí od -10,000 do 10,000.




Výstup

Vypíš jeden riadok s výsledkom.

Príklady1:
IN:
5
0 0
6 0
0 6
6 6
5 3


OUT:
3

Príklady2:
IN:
6
0 0
0 1
1 0
1 1
2 0
2 1

OUT:
9